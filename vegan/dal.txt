I med neutral olja i het panna (indierna brukar ha ghee, men det är inget måste).

I med lätt krossad hel spiskummin. Låt det bränna på lite.

Därefter - addera en stor mängd hackad lök (går ej att ha för mycket, hehe).

Svetta löken och tillsätt till den sedan gurkmeja (försiktigt), korianderpulver, chilipulver samt hel chili. Och hackad vitlök.

Låt kryddorna gona in sig i löken - tillsätt tomatpuré och lime, och till slut blir det en mäktig kryddpasta, som går att ta undan och spara i kylen om man vill.

Sedan är det dags att börja tillsätta vätska. Brukar köra med en del passerade tomater och två-tre delar kokosmjölk. Funkar med grädde också såklart, men brukar vilja göra veganskt.

När uppkok nås tillsätt linser. Brukar köra på det jag har hemma, men röda linser är ju sjukt enkelt. Mha dessa reder du eftersom såsen, helt enkelt. Spara lite till slutet om hela linser önskas i grytan.

För variation kan man i slutskedet tillsätta exv. palak (spenat), paneer (färskost) eller annat.

Garnera gärna med färsk koriander och servera med basmatiris, roti (bröd), chutney och raita/plain yoghurt. Då blir det verkligen en måltid för kungar. Iskall öl är grymt till.

